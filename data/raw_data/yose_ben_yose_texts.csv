id,name,user_id,corpus_id,genre_id,fulltext,length
VC48-D_EF0A0A48-545E-42A5-8685-8DE0927D58B6,אפתח שפתי לבורא ניב שפתים,22,48,46,"אפתח שפתי לבורא ניב שפתים 
ברנן אהללנו ברוב תשבחות 
גם בפי נרומם למי שם פה 
דברי רננות לנאה בתהילות 
הלא לשוני ימלל לנותן מענה לשון 
ומי יעצו כוח ללמד לו תורות 
זמירות נשורר למלך בגרוני 
חנון סולח ומכפר

",212
VC48-D_4FFD6B37-E9A2-4AFB-A802-99C2F67291B9,אמנם אשמינו,22,48,46,"אמנם אשמינו עצמו מספר 
אנחות דורינו רבו מלדבר 
אשר לא הקשבנו גערה כמבין 
אפפונו מכות ככסיל הזדנו 
 
דרכך אלוהינו להאריך אפך לרעים ולטובים והיא תהילתך 
 
בדברך לנו שובו פנינו הסתרנו 
במרמה בקשנוך ואליך לא שבנו 
בטוב לא דרשנוך ברוב כל שכחנוך 
בעת היצר לנו איך תמצא 
 
למענך אלוהינו עשה ולא לנו ראה עמידתנו דלים וריקים 
 
גבורות אין בנו אשר בם נבוא 
גדועי זרוע בפועל בתת שכר בושנו 
גמרנו ואכלנו צדקת אבותינו 
גם קרן גם פרי לא מלאו ספק 
 
דוכאו מנו שכיות החמדה 
דופקי דלתיך בכוח ובגבורה 
דוברי בגאווה נעשינו עשה לנו ברחמיך 
דחה משפט חרב המתהפכת 
 
הורקנו והוצגנו כקש מדגן 
היינו כמוץ ואין דורש לאוספו 
הלא בהילקח דגן בעתו 
הוצת לשון אש בקש היבש 
 
ומה נדבר ומה נצטדק 
ומה נאמר ויוצק חן בשפתותינו 
ומי בעל דברים ידבר צחות 
ובפתחון פיו לא יכלם 
 
זה דרכינו כסל נחלנו איוולת 
זדים חוטאים זוללים וסובאים 
זיכיתי לבי מי יוכל שיח 
זרע קבורת רחם בא והולך בהבל 
 
חזות ומופת התווינו בארץ 
חתומי באות ברית וחוקים ישרים 
חושבנו זרע קודש בנים לאל חי 
חוללנו ונקרינו אום טומאת השם 
 
טהור עיניים מראות ברע 
טרם לא ראה עמל ביעקב 
טרף לא לנו נכספה נפשינו 
טובחנו רב וצעיר כבליעת דגים 
 
יה בדלותנו צדקה חננתנו 
יד בנו החזקתה בעת מטה ידינו 
יידעתנו זאת עשו וחיו 
ידיים לא חלו בנו כהפוכת רגע 
 
כחותם על לב שמתה מלכינו 
כנפש קשורה בעבותות אהבה 
כי נתרועע חבורי עצבים 
כעת חלק לבינו אשמנו 
 
להטיב דברת אומר לא הפלתה
לא שקר בנו דבר אמונתך 
לב ופה לא השווינו ככסף על חרש 
לעג שפת חלקות בלב ולב דברנו 
 
מכת הולך על גחון הקדמת 
מוסר לימדת לבעלי לשון 
מעונש לץ לא יחכם פתי 
מכה רע בסתר בגחלי רתמים 
נתתה מורא על לב אנשים 
נדר שבועת שווא בין שניהם חקתה 
נמתה והוצאת על נשבעים לשקר 
נפרצנו באלה עד אבלה הארץ 
 
סבלתה עולם כרגלים לפסח 
סמכתו באמת ושלום ומשפט 
סילפנו משפט וגם כשלה אמת 
סיבבנו לבקש שלום ואין 
 
עליון אתה בכסא רם ונישא 
עיניך מביטים שפל ודכא 
ענוה בקשו פצתה ותסתרו מאף 
עזנו בגבהות לב ורמו עינינו 
 
פניך תמיד בחמדת ארצות 
פוקדה ומשוקקה ומצמיח מגדיה 
פן יקבע אדם אלוהים 
פרי תתה למעשר וכחשו מגדיה 
 
צייה יצרתה למלאכת שנים 
צבא לאנוש עלי ארץ למלאכת ימים 
צויתה למרגוע שביעי ולא נחנו 
צבי לשמט שביעית והיא לא שבתה 
 
קידמנו פניך כמחיר ביד כסיל 
קנות צדקותיך בתודה בלא לב 
קבל כניחוח מעט בצדקה 
קח נא אמרינו כקומץ מנחת דל 
 
רדנו ולא נבוא במריינו אמרנו 
רם לנו נכפפת כברוש רענן 
רוחקנו בשמאל קרב בימין 
ראה שאור לבבינו יצר הנעורים 
שבנו בגודל לב במתנת אויל 
שוט כלימה עלה לחלקינו 
שור נא אמרי ימלא חפצינו
שחת אם נרד יקדמונו רחמיך 
 
תעלה ארוכה לעלה נדף 
תנחם על עפר ואפר 
תשליך חטאינו ותחון במעשיך 
תרא כי אין איש עשה עמנו צדקה 


",2530
VC48-D_35EF3A3D-AB4F-45F1-B9A7-69F36C8A1F5F,אתה כוננת עולם ברוב חסד,22,48,46,"אתה כוננת עולם ברוב חסד ובו יתנהג עד קץ ימין 
אשר לא ימוט מעון יצורים ולא ימעד מכובד פשע וחטאים 
אדמה בעודה צייה וצלמות באור דת שעשעת ורגלך שיחקה 
אמרתה לתתה מרפא לכל אנוש טרם תפעלנו חייו הכינות 
 
בררת שחקים למכון שבתך ורווחת עליות לכס הדריך 
בם תסתר בלי תשורך עין ומשם עיניך משוטטות בכל פועל 
בנתה לקרות ארץ על בלימה להדום רגליך ומושב יצוריך 
בתוהו ובסערה יסודיה תלית ועת תשגיח בה עמודיה יתפלצון 
 
גרשת אופל ותקרא אור בשם קראתם ובמידה חקקתם 
גבול להם שמת ופור בינותם לבל יגרעו חוק ובל ישנו סדר 
גדרת רקיע וכמסת חצי מים ומפירותם עבים יחשורו 
גם מדורת אש לשונאיך הסקת ומאש וממים אוהביך תציל 
 
דמות זיו אדמה יעצת לגלות דכית שאר מים צררתם במקווה
דשאי ארץ צצו במאמריך דשא עשב מזריע זרע וגן עדן לחוסיך 
דלקו ברוח פיך נרות רקיע להיפקד בם תקופות ועתים 
דרך חלונות להם הורית זה ביום וזה בלילה לבל יאחרו פעם 

השרצת ממים מעופפי כנף צבאות דגים ותוקף תנינים 
התווית ליודעיך עטויי קשקשת ונחש בריח לארוחת נצח 
הלא מאדמה לרוב העדפת בהמה ורמש וחייתו ארץ 
הודעת סימני מאכל לטהרה ולחברות צדק בהמות הכשרת 
 
ובהבנות עולם בחכמה ובהערך נחת שולחן ודשן 
ותשקוד להזמין אורח ולהאכילו טוב מאכליך 
ולהרדותו במעשה ידיך היות כאלוהים שוטר ומושל 
ולשור אל מלאך ולקרוע מי שועל להדמים מאורות ולהחיות רדומים 
 
זכרון גולמו מחומר קורצת רקמתו בסתר בצלם חזיוניך 
זוהר נר נשמה בגוו ערכת כי היא תחפש חשכי חדריו 
זבדתו כבודה בתוך חופת עדן בפז ואבן יקרה יצועו יפית 
זה מלאתו רוח תבונה לכלל שמות לכל מפעליך 

חי עולמים לבחנו רצית במצווה קלה אם יוכל קום 
חדל מעץ דעת פן תנקש ומעצי תנובה תמלא בטנך 
חזיתו לבד ושחת אעשה לו עזר אם יסלף אורח תהי לו למכשול 
חטיפת שינה עליו המתקת צלע אצלת ובשר כוננת 

טפחתה בחן ייפית בחסד הבאתם בחופה חננתם ברכות 
טעות כזב רמש השיאה משכה כשור לטבח להניא ציווי 
טעם פרי הזהרו לעטה והלעיטה הוערמו בנבלות וכוסו בנובלת 
טורדו פעמי בעל הלשון ונהפך מאכלו לבל יירפא נצח 
 
יושטן באיבה להרצץ בראש והוא ישוף עקב למלשני בסתר 
יצא דין למות ויגיעת עמל והיא לקושי לידה וצייה לשמיר 
יצרו הרגל לתאוות רבעו ושלחה עוויליה עובד ורועה 
ייקרו במנחה ליוצר הכול רב בפרי הארץ ורך בחלבי צאן 
 
כהביטך רם דכאות שפל שעית מנחתו וקצת בניחוח אח 
כפה רחמיו ולא כבש יצר שלח יד בצלם החל שפוך דם 
כשמעך דורש קול זעקת דם ענשתו בנע ונד ויגיעת ריק והבל 
כהתוודותו אות לו חקות להשיב להורגו נקם שבעתים 
 
להכעיסך אל החל דור אנוש להמיר כבודך ולקרוא בשם אליל 
לים חול שמת חוק לא יעבור קראתו לאבדם תמור קראו בשם 
למדו העווה מליאי חמס שמנו עשתו ואמרו לאל סור 
לכן זעמתם במעיינות תהום ופלג מלא מים עליהם שפכת 
 
מהם מצאת צדיק תמים צפנתו בסוכה עד יעבור זעם 
ממנו העצמת משפחות כל יצור ובהנחמך בו לא אקלל שחת 
מרו בשמך יושבי שנער לרום עד כס ולעשות למו שם 
מלאת חפצם בהלעיגך למו נפצתם בכל רוח בסלפך לשונם 
 
נר ערוך בתוהו אב המון נודע ולשביב אשו רצו נכשלים 
נתיב מישרים הודיע לתועים השענו באל חי ומה יועיל פסל 
נטש מגוריו ונמשך אחריך ונמצאת לו באש ובמלחמת 
נתבוסס בדם ברית וזרעו אחריו כי היא תציל עמוסיו משחת 

שמחתו בפרי שעשועים באומרו אמללתי ויבשו שרשי 
סבל כגבור כובד נסיונות וביחידו לטבוח בחנתו ועמד 
שש אב לעקוד ובן להעקד כי בה יוצדקו עמוסיו בתוכחת 
שמת כפרו איל ונחשב לו צדק ביום זה נקשיב מצאתי כופר 
 
עד לא הורית דת אש מימין נצרה איש תם ושקד דלתיה 
עת הרדמתו במלון שם מצאך ותבטיחמו היות לו למשגב 
עליו סכות מחרב רודף ושר אש לוהט לפניו החלשת 
עטרתו במספר דגלים וכמעות ימים קהליו הרבת 
 
פרח משבטך לשרתך עשרת תמור עשרו לך הונו במצבת 
פרי צדיק הצמחת מגזע לוי עמרם וניניו כגפן ושריגיה 
פקדת צאנך ביד נאמן לחלצה מצוען ולהעבירה במי שועל 
פארתו בקדוש יום ובסיכוך ענן עד ישבה שבי וישלול נוות בית 
 
ציץ עטרת כהונה לקדושך העטית וינחילנה לבניו אחריו 
צפונה שמורה לדורות עולם ובוזי כבודם יבולעו וינוגעו 
צור הענקתם רוב מתנות ומשולחן מלך מאכלם הכינות 
צוויתם שבת פתחי אוהליך למלא ידם ימים שבעה 
 
קדושים יבדילו איש מנוויהו לעצרו בלשכה כחוק מילואים
קדשוהו וחטאוהו במי נדה תמור חטוי דם ושמן המשחה 
קציני מזימה הם נעמתו לו כשבת אחים יחד להורותו סדר 
קורץ וזורק מקטיר ומטיב ראשון בראש ורגל וראש ליטול חלק 
 
ריצוי זבחיו וזבחי עדה לפניו יובילו היות רגיל בם 
רוב שינה ואוכל ממנו ימעיטו ערב יום סליחה פן יורגל לקרי 
ראשי שבטו הם נעמתו לו להשביעו בשם בעליית רקחים 
רד בדמעות כי נחשב לפתי והם בכי הזילו כי לכך הוצרכו 
 
שעשוע מדרש והגא כתבי קדש אם יחכם לפניו ישוחחו 
שינון שיחות מלכים קדמונים אם יהיה בער בם יעסיקוהו 
שיר ישוררו לו פרחי כהונה בפה ובחיך ערב ובנעימת צרדה 
שאון יגבירו המון רבתי עם כי מקולם שנתו תפורר
 
תורמי דשן מחצות נועדו לקיים מצות חוק עבודת לילה 
תקנת פייס להם הוכנה פן יהדפון בריצתם לכבש 
תכף לו יפיסו עומדי עזרה למעשה תמיד ודישון פנימי ונרות 
תאיבי ברכות מפי מורה לשים קטורת חדשים יפיסו 
 
אמוני עתים ישולח לקדים אם ברק נוגה יפן לשחיטה 
אחיו ילווהו לבית טבילה חוצה אשר שם יטוהרו באי עזרה 
אז ינהגו בו גדולה וכבוד ויפרשו מסך בינו לבין עם 
את כסות עצמו ימהר ויפשוט וירד ויטבול ויעל ויסתפג 
 
בשיבוץ מכנסי בד כעין פרשים תחלה יכסה חמוקי ירכיו 
בם יכסה פשע ערות שטים ויגלה לנו זכות גן נעול 
בכפל כתנת בד יכסה שארו מפסי יד עד עקבת רגל 
בם יפן מלא כל הארץ כבודו ויסיר דאגת כתונת הפסים 
 
גם מזה אבנט ישנה ביום צום כי כולו בד בלי ארוג כלאיים 
גולל ומקיף ומשלשו לכל עבר בעד חגורי אזור צלמי כשדים 
גדול נהדר בנזר המלוכה בהגביהו ראש במצנפת השש 
גם בה ינקה דופי פריעת ראש ויעביר כלימת אשת זונה מצח 
 
דמותו כתרשיש כמראה רקיע בלבושו מעיל תכלת ארוג ככוורת 
דלת שפתו גדילה כתחרא מוקפת לו בלי להקרע 
דיבק לשוליו רימוני צבעים ופעמוני פז עגול סביב 
דגול בשמעו קול פעמיו מכפר בעד קול מוציא שם רע 
 
העטוהו באפוד דומה כמין לבד ארוג פז ושש תכלת וארגמן 
הלא בכתפיו שתי אבני שוהם ובם שמות שבטים כמספר דגלים 
הגויים בשמות חצויים באותות בפיתוח שמיר נוצר מבראשית 
הצדיק בם לנוקשי באפוד ומחליפי אל בשור אוכל עשב 

וקבוע בלב חושן כפול רבוע זרת על זרת ארוג כאפוד 
ובו טורי אבן אחת לכל שבט מוסבות פז חקוקות בשמיר 
וירכסם בטבעות כחוק לא יזח ובשרשרות גבלות דבקימו יכסה
ואוהב משפט קראו משפט להצדיק במשפט מעוותי משפט 

זר זהב שם על תכיפת האפוד מאוזן ועד אוזן מול פני המצנפת 
זכר שם נערץ חקוק על ציץ נתנו על מצח מחובר לנזר 
זדון טמאת דם ובשרו וחלב וקומץ ונסכים ירצו בציץ ויעלו לרצון 
זומנו שמונה לגדול מאחיו לשרת ולשאול עצה באורים 
 
חגרם כדת לבשם כסדר ויקדש ידיו ורגליו 
חניכיו יגישו את תמיד השחר קרצו וקיבל דמו במזרק 
חילק פרס והקטיר ונרות הטיב הקריב ראש ונתח חביתים ונסך 
חש לגב פרווה לבית טבילת קודש וקידש ידיו ורגליו ופשט 

טבל וסיפג ועטה כלי בד ויקדש עוד ידיו ורגליו 
טהור ניגש אצל פר ממונו העומד בין האולם ולמזבח 
טמונותיו יגלה ליוצר הכול ולא יכסה פשע כי בכן ירוחם 
טוב יסלח לו בהתוודותו בסומכו שתי ידיו על פרו בכובד 
 
יקיפהו סגן וראש בית אב ובא לשער התיכון למזרח העזרה 
ימצא שם שני שעירי עם וגורלות זהב נתונים בקלפי 
יטרוף בה ויעל גורלות זה לשם נערץ וזה לשם לעזאזל 
ימינו עם תעל גורל שעיר שם סגן ישמיע לו בגיל הגבה ימנך 
 
כהעלותו ביד השמאלית ראש בית אב ישיח הגבה שמאלך 
כהנתנם על שני השעירים קורא בקול רם זה לשם חטאת 
כיון ובא לו אצל פרו שניה לכפר בעד חטא עוון ופשע 
כבש ידיו בין קרניו בכובד להתוודות עוד בעד עוון ביתו ומטהו
 
לשחטו נפנה וקיבל דמו וציוה למרסו ברובד העזרה 
למזבח מוקדה עלה והקיף ובידו מחתת זהב שחוט 
לוחשות חתה מפני מערב וירד ושמה ברובד העזרה 
לפניו יובילו כף הזהב והמגס אשר בה קטורת הדקה 

מלא חפניו ונתן לתוך כף נטלה בשמאל ומחתה בימין 
מהלך בהיכל עד בא לפרוכת צועד בקרבה עד גשת לארון 
מחתה שם בן שני בדים ואם אין ארון באבן השתייה 
מערה קטורת על גחלי אש כיסה ענן צידד ויצא 

נבהל לשווע בקוצר בהיכל לבלתי רדות עם קודש רב בצעיר 
נם לממרס הגש דם פר נטלו ונכנס וקם לבין הבדים 
נוכח הכפורת הזה באצבע אחת למעלה ושבע למטה כמצליף 
נתנו על כן זהב בהיכל ושחט שעיר עם וקיבל דמו 
 
סובב כדרכו ועמד בעמדו והצליף ממנו כמשפט דם פר
שמו על כן שני בהיכל ונטל דם פר ובא לפרוכת 
ספר והיזה מול ארון חוצה אחת למעלה ושבע למטה כמספר 
סר והחליפו בדם השעיר ויפעל בו כסדר הראשון 
 
עשאו בתערובת חטאת אחד ויצא למזבח הזהב לחטאו 
על קרנותיו הזה ונתן באצבעו סביב על ארבע רבעיו וחיטאו 
על צלע מזרח גמר חיטויו ומשם היזה שבע על טהרו 
עת גמרו בא אצל שעיר חי וסמך שתי ידיו עליו להתוודות בעד עם 
 
פקדו לשלחו ביד איש עתי עמוס עוונות אום ופשעיה 
פניו שם בפר ושעיר קרעם והוציא חלבם והקטיר 
פרחי כהונה יסבלום במוטות וישרפו חוץ לעיר עור ובשר ופרש 
פשט שעיר לראש המדבר מפני צניפות זה לזה יבשרו 
 
צהל להראות עושר תפארתו ולהתנאות במלבוש יקרו 
צעד וקידש ידיו ורגליו ופשט כלי בד ועטה כסותו 
ציווי סדר יודיע לעדה ויורגל בפה חוק העשור 
צורך ברכות השלים וקידש ופשט וירד וטבל ועלה וסיפג 

קדושת בגדי זהב לבש ויקדש עוד ידיו ורגליו 
קידם ועשה שעיר המוסף והכליל אילו ואיל עם חלבי יום 
קידש ידיו ורגליו ופשט וירד וטבל ועלה וסיפג 
קרבו לפניו בגדי לבן לבשם וקידש ידיו ורגליו 

רץ כאיש מהיר לבין הבדים והוציא משם כף ומחתה פז 
רגליו וידיו קידש כדברו ופשט כלי בד והניחם נצח 
רחץ וסיפג ועטה כלי פז ויקדש עוד ידיו ורגליו 
ריצוי תמיד הגיש בערביים והקטיר קטורת בין נתחים לנסך 

שימר לערב דליקת נירות כי מצוותם מערב ועד ערב 
שב שאת כפיים לברך את העם וקידש ידיו ורגליו ופשט 
שארו יכסה בבגדי עצמו ושרים ילווהו בהדר לנווהו 
שלום בצאתו בלי הוקרה פיסול תרנן עדה בשמחה ובטוב לבב 
 
תחילה יבשר שליח השעיר כי נרצו עוונת בת השובבה 
תן לנו מופת שולחיו יאמרו במה נדע כי כופר פשע 
תוארת לשון השני הלבינה ושעיר הולכתי ונדחה ומת 
תפארת יעטו והדר ילבשו שמחה ימצאו וששון ישיגו

",8862
VC48-D_F36F78FB-F8E7-4AD9-BC5D-208D1C748B4F,אהללה אלוהי (1),22,48,46,"אהללה אלוהי אשירה עוזו אספרה כבודו אאפדנו מלוכה 
אשגב לפועל אשר שח ופעל אאנויהו כי לו יאתה מלוכה
 
בעוזו נצח אשנן כי צבאו אני ולו נאה שיח גודל המלוכה
בקהל אבשר ברוב עם אהלל למי שאת ויתר עז ולמי המלוכה 
 
גושו גוים ובואו ממלכות ראו מה נהדר במזח המלוכה 
גדלוהו איתי ונרוממנהו יחד ואל תתגאו בנזר המלוכה 
 
דרכים בעת נעשתה מצולה התבוננו יחד למי נזרקה מלוכה 
דרך סוס בים כנגד שש מאות רכב ומה יועיל גבר עוז במלוכה
 
האזינו רוזנים אז וירגזו הביטו חתת ומאסו מלוכה 
הגידו כוחו לאומים ודברו לזה ייכתב שם המלוכה 
 
ונלחם ראשית גוים ואבד כי נשבע חיי בכסא מלוכה 
ויולעג בכל דור כי לא למד מי נלחם בים ועטה מלוכה 
 
זד על אדוניו עבד יושב נגב בזאת תרגז ארץ בשאת עבד מלוכה 
זרע ברוכים החרימו ארורים כי נתנו קול לאדיר במלוכה 
 
חשבון ובשן עוררו מלחמת בלי לתת דרך לצבאות מלוכה 
חילם נשמד וארצם נחלקה ומעל זרועם נפלה מלוכה 
 
טפשו בני כנען כי נוכרים הם באדמת בני שם זרע המלוכה 
טבחם בן נון עד יפנה ארץ לפני ארון הברית אדון המלוכה
 
יושבי חרושת אז הקשה לחץ עזרוהו בלא בצע אפסי מלוכה 
יה הלחים בם צבא בלי בצע כן יאבדו שאר ולאל המלוכה 
 
כארז בלבנון אשור גדל וחירף אוריד כביר המלוכה 
כליל אש הממם בליל שימורים ואז ידעו הכל כי לאל המלוכה 
 
לשחת כרע בל בחשבו עלות לשחק וסר מנו לבב אנוש ורד ממלוכה 
לכנו הושב וכוח אל הכיר למרים ומשפיל השלים מלוכה 
 
מוגרה צאן לטבח ונתכנו עלילות בלבוש צעיר רודם המלוכה
מכורי בלא הון פדויי בלא כסף סולו למטה כמים לב המלוכה
 
נמכרו יונים לבני היונים ורחקום מעל גבול מלוכה
נארו ברית ודת והמרו עם באל ומגרום בלא כוח מכהני מלוכה 
 
שעיר החניף להוריהו בצידו וירש בקול בכי חרב ומלוכה
סוגב חלק היות גביר לאחים ועוד תיסוב לישורון מלוכה
 
עשה לך בציון שם נוראות כאז תצליחנה בכסא מלוכה 
עורר והקץ משוש כל הארץ וכונן כסאך בקריית מלוכה 
 
פני מאור לבנה וחמה תחפיר ויבושו עובדימו בשאתך מלוכה 
פאר עיר יופי לברה כחמה וגלה לנגדנו כבוד המלוכה 
 
צבאות גאולי צוען שוררו בליל חג והוא לילה נשמר לסחף מלוכה 
צעדו במי שעל צפו ברוח שכל אנה יונטעו ויקבלו מלוכה 
 
קומטו שערי זבול בית עולמים כי מבינימו שבתה מלוכה 
קדוש יבוא בם לעולמים ואז ישאו ראש בחדשך מלוכה 
 
רבצה עדינה שקט מאלמון כי ארך לה קץ ומלוכה 
ריבו מושיעים שאו אדר מאדום ושיתו על אדון הוד המלוכה
 
שוא שנא אל והוא על לשוננו בקש אמת ואין ורחקה מלוכה 
שדי הסר אוון מצבאיך ויריעו לך תרועת מלוכה
 
תחגור גאות תתאזר עוז לבל ישתרר זר במלוכה 
תכון תבל כי יונער רשע ושם צדק לרגליו ויוצנף מלוכה
 
תיקום גוים תוכיח לאומים תשבור מטה רשע מושל במלוכה
תחליף אלילים תושגב לבדך תיקרא נצח יחיד במלוכה 
 


",2405
VC48-D_C7700CEB-2F6E-41D0-8F35-D5D4568F0A23,אין לנו כהן גדול,22,48,46,"אין לנו כהן גדול לכפר בעדנו ואיך יתכפר לנו על שגגותינו 
אין לנו אורים ותומים לשאול בהם ואיך יאור לנו ואוויינו מאופל 

חטאנו צורנו סלח לנו יוצרינו
 
בטלה עבודה מבית עבודה ואיך נעבוד לזך וזר מעביד בנו 
בטלו ממנו אשים ואשם ואיך נעש אשים ואש מזבח כבה 

גיל גורלות חדל ממנו ואיך נעל בגילה ואנו בגולה 
גודרי פרצות נפרצו באשמינו ואיך נגדור פרץ ואין עומד בפרץ 
 
דמעה ומלאה דללו ממנו ואיך נתרום דמע ודמעה בעינינו 
דם זריקת זבח פס מבית זבח ואיך נזרוק דם ונשפך דמינו 
 
הקטרת ריח סמים הוסר ממנו ואיך נקטיר ריח והבאש ריחנו 
הטבת נרות הדעכו מאוויינו ואיך נטיב נרות וכבה נרנו 
 
וניחוח חדל ממנוחתנו ואיך נביא מנחה ואין בית מנוחה 
וביכורים חדלו לבכר ואיך נעל בביכור ואין ביכורה 
 
זבחי כליל פסו ממכלל יופי ואיך נעשה זבח וחרב בית זבח 
זוללה זלזלוה זרים ואיך נבוא לנחלה ונחלתנו לזרים 
 
חלבים פסו מהקטירם ואיך נקטיר חלב ואין חלב חיטה 
חדלו ממנו שעירי חטאת ואיך נעש חטאת וגברו חטאינו 

טבילת טהרה אין בפרווה ואיך נטבול בטוהר ופסקו טבילות 
טורי אבן פסו ממלואת אבן ואיך נסיר לב אבן וידו בנו אבן 
 
יער הלבנון הושת למרמס ואיך תלבב לדוד כלת הלבנון 
יופיינו הושם ואורינו אופל ואיך תייפה לדגול יפת עיניים 
 
כופר פר פס מאפריון איך נקריב פר ואין מי יכפר 
כפרותינו פסו מאוויינו ואיך נגיש שי ותמס פגרינו 
 
לבונה לא עשנו בגבעת הלבנון ואיך ילובן חטא יפה כלבנה 
לוג שמן פס מקרן בן שמן ואיך נצוק שמן על בלולה בשמן 
 
מר דרור אפס ממקוטרת מור ואיך בהר המור ילין צרור המור 
מחתה החתה מלחתות גחלים ואיך נעש מחתה ואנו במחיתה 
 
נרד וכרכום נדד ריחו ואיך נען נרדי נתן ריחו
נסכי שכר פסו מהסך ואיך ננסך כנסכתו מראש 
 
סולת סולפה מסדר חלות ואיך נייפה סולת ונלכדנו מסוללות 
סמים הוסר ממלוא חפנים ואיך נעש סמים והמסנו במסים 
 
עולה עתקה מיער עולות ואיך נעש עולות והוכבד עולינו 
עצי ערך חדלו ממזבח עץ ואיך נטהר בעץ וכשלנו בעץ 
 
פר ושעיר פסו מלהישרף ואיך נשרוף פר ומקדש נשרף 
פרוכת פורכה וכפורת כורתה ואיך נפציח פלל ואנו גם בפרך 
 
ציון צייה ירושלם לעיים ואיך נציב לנו נציב ציונים 
ציץ נזר נוצל ממצח מרצה ואיך נרצה בציץ וחסדנו כציץ 
 
קול מדבר חדל מאוהל ואיך ננטה אוהל ושודד אוהלינו 
קרבן חדל מטלה קרבן ואיך נקריב קרבן ושלם בחרבן 

רבבה הורתקה רבוכה הוקרה ואיך נעש מרבכת ואנו מרובכים 
רחבה הוצרה ונסבה הוסגרה ואיך נרחיב פה ואויבנו פלילים 
 
שלמים האנחו שלמים שבתו ואיך נשלם שי ומשלום זנחנו 
שבעה תמימים תמו מארצנו ואיך נהלל שבע ויסרנו בשבע 
 
תפלה פסקה מבית תפלה ואיך נען תפלה וסך בעד תפלה 
תמידים כלו מיער תמידים ואיך נעש תמידים ובטל התמיד

",2366
VC48-D_309B8E11-FD93-4DB1-9193-DA28CF89C2E9,אתן תהילה לאל,22,48,46,"אתן תהילה לאל המהולל אספרה ביראה מעט ממעשיו 
אלוה מעולם ועד לא עולם לפניו ואחריו לא נוצר אל
בלבדו הוא ואין איתו זר אומר ועושה ואיש לא נעדר 
באחד ישפוט ואין בו עוולה אמת אמרתו ועל שפתיו חסד 
גיבור בכוח נושא עוון גדול העצה ועובר על פשע 
גולה עמוקות מני חושך יושב בסתר ורואה כל סתר 
דעת ותבונה יוצאות מפיו ועיניו משוטטות ועין לא תשורנו 
דברו המשל וממשלתו סלה מלוא כל הארץ כבודו ורום לא יכילנו 
הדור בלבושו הוד תפארתו הדר עוזו גבורתו 
האל תמים צור עולמים הכל יעבורון והוא לבד יעמוד 
ועד לא רקע תבל על תוהו ומקולות מים אדר ישמיעו 
ומרום שבתו והוא רם על כל ומביט אל עני ונכה רוח 
זרתו תיכנה שמים בתבונה מאורות וכוכבים מעשה אצבעותיו 
זמם במחשבת ותקם ותעש יועץ בלבו ותעמוד עצתו 
חסיד במעשיו ורחום למנוסיו צדיק בדרכיו וקרוב לקוראיו 
חפץ להצדיק יצורי כפיו תמיד ישקוד בטובת בחיריו 
טהור עיניים רוצה בתשובה מרבה לזכות להשיב אפו 
טובו בכל דור מדבר בצדקה פאר ראשו כובע ישועה 
ימינו פתוחה לכל שבי פשע אומר בכל עת שובו אלי ואשובה 
יצר מחומר צלם דמותו רחמיו על כל מעשיו יודע יצרינו 
כולו כבוד משגיח בדכא מאזין קול לחש רינת לשון 
כל צבא השמים משתחווים לו שמש וירח יכרעו לפניו 
לא ינטה קו כנגד יצוריו בשבתו למשפט בריב לא יעמיק 
למענו פעל מפעלות עולם קורא דורות מי יערוך אליו 
ממעמקי לב וסתרי כליות מבין מחשבות כל בני אדם 
מאון ומעמל יסתיר פניו מראות ברע יעלים עיניו 
נוגה סביביו ושת סתרו חשך כי לא יראהו האדם וחי 
נורא עלילה השב אנוש עד דכא עד כי ישוב ויאריך ימים 
שגיא כוח לובש צדקה מי אל כמוהו ארך אפים 
שונא ומתעב גזל בעולה אוהב טהור לב שומע מזבח טוב 
עוצר בגערתו ומחריב ימים צורר כשמלה כל מי בראשית 
עונה בחסדו מקרני ראמים מוחה עונות כעב וכענן 
פעל ועשה הכול בדיבור פיו כי כל דרכיו צדק ומשפט 
פיו יאמר זאת עשו וחיו כי לא אחפוץ במות הרשע 
צופה רחוקות נישא ונורא מרומם כסאו ושפל יראה 
צועה ברב כוחו ודואה בכנפי רוח בוחן ליבות ואין לפניו שכחה 
קורא בקול רם אני אל שדי שובו עדי ואשובה אליכם 
קרבו עדיו בכוח התשובה ואוזניו קשובות לקול זעקת דל 
רחום וחנון שפטינו ברחמים צדקנו במשפט כי אנחנו עפר ואפר 
רם בעליונים מלך בשחקים שומע ממרומים זעקת אביונים 
שמים כסאו והארץ הדום צדקה שריונו ומאור שלמתו 
שמו נורא מאד חנון ורחום בכל דור ודור היא צדקתו 
תמים דרכו ואין לפניו עול בכל בוקר ייתן לאור משפט 
תוכן ליבות רב העליליה מי ימלל גבורות יי

",2159
VC48-D_B46B7836-A61A-4D73-87DD-6E861DB530D4,אז לראש תתנו,22,48,46,"אז לראש תתנו ונמנו נתנה ראש עד לא נכון בראש רווינו מי ראש 
בנו טעתה אוזן ובל אוזן הטינו עד לא שמועה תצלינה אוזנינו 
 
חטאנו צורנו סלח לנו יוצרינו 
 
גם עין הרמנו מול יוצר עין עד לא נגשש בקיר באין עיניים 
דמנו בגובה אפים לארך אפים עד לא אנף ועלה בנו אף 

הקשינו עורף לעורף קמינו עד לא הראנו עורף ולא פנים 
וסררנו כתף לחופף כתף עד לא כתפנו משכמה תיפול 
 
זרוע רמה בחרנו לנו עד לא אזרוענו וענו מקנה תשבר 
חיפינו בפה דברים לא כן עד לא נחשב כאילם ואין פה 
 
טפלנו שקר ודרכנו לשון עד לא הוכינו בשוד ושוט לשון
יספנו כזב בשפתי מרמה עד לא נפלנו בשפתי קמינו 
 
כיבדנו לבב לבוחן לבבות עד לא נחשבנו כפותה ואין לב 
לא כפפנו יצר ליוצר הכל עד לא צרחנו רבת צררונו 
 
מר לכליות בו לא עד לא בכליותינו בני אשפה באו 
נמלאו מעינו חמס וגזול עד לא צעקנו מעי אוחילה 
 
סררנו ברך מכרוע ברכינו עד לא מצום כשלו ברכינו 
עין הכבדנו בטמאינו ירך עד לא יוצאי ירך נדו לירכתי ארץ

",872
VC48-D_FC9B24FF-6BA9-4076-8679-A57010E57E02,אזכיר גבורות אלוה,22,48,46,"אזכיר גבורות אלוה נאדרי יחיד ואין עוד אפס ואין שני 
אחריו אין בחלד לפניו אין בשחק אין בלתו קדם ואין זולתו בעקב 
אדון לחשוב אלוהים לעשות נמלך ואין נעדר שח ואין מאחר 
אומר ועושה יועץ ומקים אמיץ לשאת וגיבור לסבול 
אשר לו רננות מפי יצוריו ממעלה וממטה ישא תהילה 
אל אחד בארץ וקדוש בשמים ממים רבים אדיר במרום 
אדר מתהומות שבח ממאורות אומר מימים וזמר מלילות
אש תודיע שמו עצי יער ירננו בהמה תלמד עזוז נוראותיו 
אמון שחקו דת שעשועיו היא הגיונו עד עמוד סגולה 
אז קדם לאלף דור עלתה במחשבת ממנה תכונת מלאכות תבנית 
 
במרום הכין כסא הדרו פרשז עננו ודוק נטה לאהל 
בל יצען ובל יסע יתדותיו עד בוא קיצו ויתחדש באומר 
ברר על מים עמודי חלד ושינס מתניה בתוהו ובסערה 
בל תמוט ובל ימעדו מכוניה עד תבלה כבגד ותומר כמאז 
בוהו ואפילה כסו פני חלד ותבהק אור מאור פני מלך 
ביהק נוגה ליום לצאת אדם לפועל ושת חושך לאישון לרמוס חייתו יער 
ברחף רוח בין שחקים למים שת תקרה בתווך שאת חצי מדודים 
בם יודע פלאו לפועלו בטוב פרי גשם פלג מלא מים 
בהבדילו בין מים למים הסיק עלוקה תפתה לבלי חוק 
באש לא נופח לא נכבה נצח ושטף מים רבים לא יגיענו 
 
גרש למקווה מים אדירים ושם להם חול דלתיים ובריח 
גדר בעדם בל יכסו ארץ עד נאמן בית יעשם גזרים 
גילה אדמה לעבודת אנוש והדשיא שיח ודשא ועשב מזריע זרע 
גם נטע בעדן גן רעננה לחופות כבודות אדירי חפץ 
גמר להעלים אור שבעתיים וערך נירות למשול ביום ולילה 
גבול לא ישיגו ולכת לא יאחרו עד משרת אהל ידמימם בעמק 
גאו ממים בריחי תהומות אפיקי מגן שנוני חיצים 
גנז מהם למשתה נצחים והכין בם כלא לציר הבורח 
גביהי עוף צצו מרקק מים לאוכלי שולחן מלך וחיל צבאותיו 
גזר לתועבת עוף לא טהור עד בוא תשבי ועורבים יכלכלהו 
 
דגו מחלד מוקרנים לזבח חיות מאכל עד בהמה ורמש 
דישן בהמות בבול הרי אלף כי ביום זבחו יגש חרבו 
דץ יוצר ושמח במעשיו בהביטו כי טוב פעלו 
דשא מנוחות ואכלי מגדים ושולחן ערוך ואין מי ידושן 
דיבר בליבו מי יסור הנה לטבח הטבוח ויין המסוך 
דברי אם יעש יהי כאלוהים ואם ימיר אומר לחומרו אשיבנו 
דרש והבין וידע מתי שווא כי לא יבין ללין ביקר 
דימהו בצלם חקקו בתבנית היות בדוק וחלד פחד מוראו 
דגול בתוך עדן ייפה יצועו בפז ואבן יקרה חק מסוכתו 
דעת קישטו ורוח חננו להשכיל מקדם קץ אותיות 

המשילו כצדיק ומושל לכלכל שמות לאל ומפעליו 
הזהירו על עץ הדעת פן ינקשו במאכל תאווה 
הרדימו בנועם השינה הרים מנו עצם וכונן עלמה 
העדה ככלה עדי קשורים הדביקם יחד היות שאר אחד 
השיא פותה זוחל עפר להניא אומר ולשוב לעפר 
המיתה איש בתאוות העץ הפילה רבים והרגה עצומים 
הוכה בטרפו ובפעמיו לנצח הוא ישולח ציר לפורצי גדר 
הערמו וכוסו בעלה נובלת תמור לבוש ענן חתולת ערפל 
הריון עצב ניתן לתולדות והוא לעמל ועצבון לבאי עולם 
הומר תארם והוסר פחדם להרדות מכל ולא לרדות בכל 
הורמו מעדן וגורשו מגן והוכן נקיק סלע בית מלון למו 
הפתה יציר פתי בשיח פיתיון פתן וגיא בם קוללה כאם על בנים 

ויוצר החיש תאוות יצורו והרגיל עזרו לרבע תשוקתו 
וייחמה והזריעה וחבילה וילדה וביכרה משדד תלמי אדמה 
והוסיפה שנית והבריכה ושילחה עויל תומך שבט רועה עדרים 
ובתשורת שי קידמו פני מלך זה בפרי ארץ וזה בפטרי צאן 
והביט קדוש ללב ולא לעיניים ושע ערך ניחוח צעיר 
ושגב אח קודר למרום ברצותו שיי ריח קרבנו 
והקדיר פני רב וגם חרה לו כי מאס בשי יתר מאכלו 
ויפעל זה כמשפט הוריהו כי לא נצר מצוות מצווהו 
וטרף אף ושמר עברה וחיבל מארץ אח ומשפחותיו
והצריח זעקה דם השפוך ונענש בנע ונד ראש לשופכי דם
ונתוודה על פשע וניתן לו אות פן ישפך דמו באדם 
והחל תשובה לבאי עולם כי כל מודה ועוזב בתשובה ירוחם 
 
זה חבש עצב יציר קדמוני כי החל שתות כוס מסוך להודות 
זכר לתת זרע לזורע להחליף לו פרי האומלל 
זרעו השריש שורש פורה ראש ושגשג נטעו עשות פרי באושים 
זממו והחלו דור עקלקלות להמיר בשם אליל שם אל אחד 
זעף מים עצורים עליהם קרא פרצו גבולם ויהפכו ארץ 
זכר תקוות אנוש האביד מארץ ושטף יסודי ספיחי עפר ארץ 
זלזלים אשר בעצי יער עד דור עשירי לא עשו פרי 
זך ותמים בקרבם נימצא וריח מפעליו כרקח בדורותיו 
זדו ומרדו בשבעת ימי נוגה בטוב ומרוב כל אמרו לאל סור 
זועמו במי מעלה ודוכאו במי מטה וריצהו צדיק בשי מעבור מי נח 

חודשו פני חלד ושבו לקדמתן ממתי מספר יוצאי ממסגר 
חשבו ונועצו אז דור חמישי לרום ולשום קן במרום
חי לא ביצר מהם מזימה מליץ ללצים חפצם השלים 
חילק שפת לשון בעלי מחלוקות וכותתו זה בזה ונלחמו למשחית 
חלפו כעבור סופה ואינמו והוקם צדיק יסוד העולם 
חישב להבין סוד מפעלות המתנהגים בשוטר ומושל 
חזותו מרוצת שואף וזורח שש כגיבור בצאתו וחלש בבאו 
חלוני שחק אשר בקדמה וימה אשר בם תנתר לבנה יום יום 
חיצי ברקים ודוהר כוכבים רצים ושבים ואיש לא נעדר 
חכם סוג לב ושכל מעלליו ושח אדון לאלה אחריו ארוצה 
 
טרם הקדים אל ברר לו דרך לך לך ממות לדרך החיים 
טהור במעשיו דיבר גבורות נא אלוהי משפט שפוט ברחמים 
טרף רוזנים בלא מגן וחרב שיגבו מאש עזרו במלחמת 
טפש דורו וצור לא הכירו והודיעם באשל שם אל עולם 
טבע חותם ברית שם בשארו בו תפן פוערת ואז תקפוץ פיה 
טרפי צמח זקונים הציץ בהפתח מקור לערוגת חורב 
טורח בוחן מנסיהו עמס על שכם וגם משל ביצר תת שיו לזבח 
טנא בכורים מנחה הוביל אב לא חמל ובן לא איחר 
טובח בעד שה בעת תפש חרב מלאכי שלום מר צעקו בכי 
טוב ורחום שח אל תשחת נער נרצה פעלכם כזובח ונזבח
טלה הוחן והושת כפרו איל ויוחק שרוף להצדיק עמוסיו 
 
יוסד איש תם בפתחי תעודה טרם תאמר שינן אמריה 
יה מעולם בו נתפאר ובשמו לעולם יושב תהילות 
יודעו נצב עליו במלון ושח אני שומרך צל על ימינך 
יורדים ועולים קדושים למענהו להכיר תארו חקוק במרומים 
יוצר חסרו מעט מאלוהים לייחם במקלות כחומר ביד יוצר 
יראת חזון ארמי בעתתו אל תיגע בבן עמוס מני בטן 
ידוד אש לוהט עמו בהאבקו לו כי לא יכול נתחנן בבכי 
ישע הפליאה לו מחגור חרב שוטם ושומר איבת עולם 
ירש תאוות ברכות הוריו שנים עשר שבט כשוטרי רקיע 
יוחד שלישי לראות פני מלך לשורר לשרת לבוא חדריו 

כעץ שתול על פלגי מים הפריח מטהו שלושת בדי קודש 
כפופי סבל לאהל וקרשיו תוקעי יתד פורשי יריעות 
כתף נטויה כעגלה מלומדת לעול עבודת קודש אדון כל הארץ 
כגפן אדרת יפת פרי וענף הצמיח עמרם משורש לוי 
כי שלחה שלושת שריגי חמד מכהן ורועה ואשת נביאה 
כגשת עת דודים פרחו הוקם לשבור מוסרות צוען ולפרוץ גדר שועל 
כוסה בענן ונתקדש שבוע ניצב בתווך ביום תת אומר
כוח אדירים לפניו הוכנע ממוראו לא עמד איש 
כלכל צאן קודש שאר בישימון מלחם שחקים עד בואם לארץ 
כרתה באר לעם עלמה מתופפת גוועה ונאספה ולא היה מים 

לווי ענני הוד ידידים נחננו על ידי מכהן בשלום ובמישור 
לו ולזרעו ברית מלח נחקקה לבל תשבית ברית מלח הניחוח 
לקנאת חמת גבר גמול גמל אלוה וחידש חוקו לדורות עולם 
לזר לא יאתה נחלת כבודם לא ירש אנוש מתת חלקם 
לצלמות הורדו עדת אנשי שם והושיבו עוז מלך בבית החופשית 
לא יקנאו בחבל אחוזת אחים אלוהים נקרא מנת גורלם 
לחם האישים להם הוכן בהתקרבם לאל בעת ריחוק עגל 
לימדם מחוקק סדרי עבודה כי בשבתם פתח עליהם הפקד 
לרחוץ ולסוך לקדש יד ורגל ללבוש בדים ולחגור במזח 
למלא ידם ימים שבעה וישימה לחוק לדורות עולם 
 
משפחות ברורים גורל יטילו לגדל סגן לעלותו בעשור 
מערש יצועו שארו יבדילו פן יטמא שבוע בשגגת דווה 
מקום עצרת סגנים בית מושבו הלא שם ילין כל ימי שנה 
מעלה מנחה ונותן סמים ועורך נרות וראשון בראש ורגל 
ממכר שבתות וחלק משמרות חלקו בראש כנגד כולם 
מחכימי פתי יועמתו לו לשננו לחנכו בחוקי עשור 
מביאים לו בערב יום סליחה פרו ואילו וזבחי קהלו
מה נאה עבודתך יאמרו חזק ואמץ כי כל אלה פעלך 
מאכל ימעיטו מנו לעת ערב פן ירדם ויקר מקרה לילה 
מחנכיו יחברוהו לזקני מטהו ובבית רוקחי רקח בשם ישביעוהו 

נעגם בבכי כי הורשע כפתי והמה יבכו פן צדיק ירשיעו 
נעימות מדרש ומקרא ישוחחו או בכתבי קודש הם יעסיקוהו 
נפשו ישובבו בשיח מלכי קדם אם בער הוא ולא למד לקח 
נטה לנום שנתו יפרידו בנועם שיר צרדה בפה ולא בכינור 
נותנים שאון עיר הומיה להשביעו נדודים עדי נשף 
נוצרי חוקים בוזזי מצוות להרים דשן חצות לילה יקדימו
נהדפו רצים במעלות מזבח ושקדו בפיס להשבית מדנים 
נועדו וטבלו ועינדו עטרה והפיסו תחילה על תרומת דשן 
נצבעו שנית על מעשה כבש ועל דישון מזבח פנימי ונירות 
נתחדשו שלישי לסמים רביעי לתערובת לערך הנתחים 

שר פקיד נגיד מלאכת הקודש ישלח לקדם צירי אמונה 
שח למו הביטו אם עלה השחר אם הפיץ אור קדים עלי ארץ 
ספרו לו כי ברק נוגה ורץ למקווה טוהר לבאי עזרה 
סכו מחיצת שש בינו לבין עם לנהוג בו בגודל בלי חזות מערהו 
שמלת עורו ימהר ויפשוט וירד ויטבול ויעל ויסתפג 
סגן המלביש יעטיהו בדים ויוסיף לגדלו בעדי בגדי פז 
שש במעטי הוד ולב לא יגביה לבשם לכבוד אל ולא למענהו 
סדר מלחמות בהם ישאל עיניו למורהו כתלמיד לרב 
סוד יגלה לו במשפט האורים אם עלה אם חדל אם לחרב אם לישע 
סולו לאלוהים בני גוי גדול קרוב בכל עת לבשר ישועות 
 
עלץ כמלאך בשיבוץ מכנסי בד כפרש מוכן ציר אמת לשולחיו 
ערוות זימה בהם יכסה כי כן מצוותם לכסות ערוה 
עלמות קומה ימלא בכתונת כפולה משובצת עד פסי יד 
עוון בית יעקב יכופר בזאת מוכרי צדיק על כתונת הפסים 
עוז אבנט התאזר במזח ארוג בד ולא כלאים בכל ימי השנה 
עטרת ראשו כהוד המלוכה צנוף צפירת שש לכבוד ולתפארת 
עסק פריעת ראש יסיר מקדשות ויצדיק קדושים בנזר טוטפות 
עוד ידבק בלחי כאזור מתנים תועי בצלמי חגורי מתנים 
עוז אבנט במזח יתאזר ארוג בד ולא כלאים ככל ימי שנה 
עטוי מעיל תכלת כזוהר הרקיע ממלא בית יד גלילי זרועותיו 
עגול שפת פיו ראשו כתחרא מסב קלע בלי להקרע 
על שפת שוליו רימוני צבעים ופעמוני פז סביב בתווך 
עת ישיקו קול זה בזה יכופר בעד קול מכה רעהו בסתר 
 
פעולת חושב אריגת האפוד משזר שש ושני תכלת וארגמן 
פתיל זהב נטווה בכל חוט ונתלבש בו מלב ועד טבור 
פינות כתפיו כזוהר המאורות מבהיקות אור מאבני השוהם 
פתחם בשמיר זיכרון שבטים המתחלקים בשמות ואותות 
פרש ממנו חשב האפוד ארוג במעשהו ויענדו לאחריו 
פורק עוון צו ראש דברות קודש אפודת מסכת אלוהי זהב 
פני לב האפוד קרוע זרת על זרת מקום ירוכס חושן בטבעות זהב 
פקד טורי אבן כמספר דגלים שמם חקוק בם וימלאו חושן 
פז מוסבות במילואותם מראה דמותם כמראה עיניים 
פרץ דבקים בין אפוד לחושן יכסה בשרשרות עבותות זהב 
פשע הופכי משפט יימחה בחשן משפט ויצדיקנו במשפט אלוהי המשפט 
פעמוני פז מוקף בין אפוד לחושן חובר לנזר הקודש על שתי כתפיו 
 
ציץ פז מוקף ציצי פנינים דיבק וחיבר לנזר הקדושה 
צניף הוד שם במצחו ועליה הציץ ושיטת שיער בינו למצנפת 
צור עולמים שם הנערץ חקוק על ציץ במכתב חותם 
צואת טומאת עוון דם ונסך ירצה הציץ כניחוח טהור 
ציץ נבל תולעת ולא איש נחשב לשרת לחי העולם 
צופה פני מלך ובא בחדרי קודש לבוש בדים ולא בכתם אופיר 
צו עונש מיתה לבאי עזרה לקדש ידיים ורגלים בבואם 
ציר לכן בטרם גשתו לשרת ימהר יקדש ידיו ורגליו 
צעיריו יגישו את תמיד השחר קרצו וקיבל דמו וזרק 
צעד להקטיר קטורת ולהטיב נרות להקריב ראש ונתח חביתים ונסך 

קידם בצאתו לבית פרווה בקדש וסכו מחצת שש בינו לבין עם 
קידש ופשט וטבל וסיפג ועטה כלי בד ושב ונתקדש 
קרב אצל פר חטאתו והוא עומד בין האולם ולמזבח 
קם תת ידו על ראשו בסבל להתוודות בעד עצמו ונוויהו 
קדמה לשער איתון לצפון מזבח ילווהו בכבוד כהני משנה 
קימת שעירים הלא שם היתה וכלי בית הנחת גורלות זהב 
קובצם על יד וטורף ומעלה זה לחי עולם וזה למיתת צוק 
קחתו בימין פור חקוק לשם סגן ישמיע לו הגביה ימינך 
קשי מעללי דור בשמאל אם יעל ראש בית אב ישיח הגביה שמאלך 
קפץ ונתנם על שני השעירים והצריח בקול רם זה לשם חטאת 
קשר שני בראש המשתלח הפכו למדבר וזה לבית שחיטה 
קם ובא לו שניה אצל פרו וסמך שתי ידיו עליו והתוודה 
 
רצחו כדת וקיבל דם בכלי ואחר ימרסנו במעלות אולם 
רמס כבש ועלה למזבח ובידו מחתת פז האדום 
רשפים מלאה מפני מערב ירד ושמה ברובד המרצפת 
רעיו יוציאו לו את הכף וכלי בית צבירת דקת הדק 
רוקח מלא חפניו נתן לתוך כף נטלה בשמאל ומחתה בימין 
ריכב כובד ימין על שמאל והשמאיל בהיכל בעקב הפרוכת 
ריגל בקרבם מנגב לצפון ובהגיעו שב עד חצי הבית 
ראשי הבדים כמראה שדים לוחצים בפרוכת ואין דרך לעבור 
רב כח יודיע וידחה בפרכת ויבא בלא פסע בין שני הבדים 
ראש עפרות תבל אבן השתיה מקום מכון ארון שם שם מחתה 
 
שפך בה קטרת ותימר עשן והצדיד פניו ויצא כדרכו 
שיוע בעד עם בקוצר בהיכל אשר לא ישור רב על צעיר 
שובב לו דם הממרס בו ובא ונתיצב במקום עמדו 
שלח אצבע מיומנת וטבל והצליף אחת למעלה ושבע למטה 
שב ושמו בכן ושחט שעיר עם וקיבל דם ובא והצליף כדרכו 
שיוהו בכנו ונטל דם פר וכן יזה באוהל מול ארון חוצה 
שב וימירנו בדם השעיר ויפעל בו כמשפט דם הפר 
שלמו כדת הזיות פנימה בללם ויצא לחטא מזבח הקטורת 
שיתחיל מקרן צפונה מזרחה ובמקום יגמור שם יזה שבע 
שופך שאר בחוץ ביסוד פני פתח כי בם יכפר על עזרת הקודש 

תיכן איש מועד לשלחו ועלה והקטיר חלב פר ושעיר 
תקפם במוטות חוץ למחנה עיר שרפום כליל עור ובשר ופרש 
תאר שעיר לראש המדבר משכוהו לשנן בחוקי עשור 
תחלה יקדש ידיו ורגליו ויפשוט כלי בד ויעט כלי עשרו 
תם הגיונו פשט וטבל ועטה שמונה ושב ונתקדש 
תשורת כבשים ואילים הכליל קידש ידיו ורגליו ופשט 
תרגל פעמיו לבית הטבילה טבל וסיפג ועטה כלי בד 
תלמודו יעש כדברו וקידש ויוציא מפנימה כף ומחתת פז 
תוכן עבודות כלי בד השלים קידש ופשט והניחם נצח 
תכף טבילה ולבש כלי פז ושב וקידש ידיו ורגליו 
תמיד הערבים יעשה כסדר והקטיר קטורת בין נתחים לנסך 
תכלית מעשים נרות הבעיר פירש כפים וקידש ופשט 
תלבושת שארו חניכיו יריצו ילבשם בכבוד ויצא במשוש 
תארו הוקרן כצאת השמש בגבורתו משלח לשולחיו צדקה ומרפא 
תקוות קהל לצאת איש מהיר מבשר ישועות ומודיע סליחות 
תהילה נתן לשם אל פני עם בחמש טבילות ועשר קדושות 
תחילה השמיעם לכו שתו בלב טוב אל נושא עוון ועובר על פשע 
תן לנו מופת באזניו יאמרו ונדע במה במה יכופר עוון 
תתו ציר שעיר והוא מבשר ישועות הלבין כשלג אודם השני 
תודה נתנו כי טוב השמיעם על ציר אמונים המשולח למדבר 
תמימים ישרים לנווהו ילווהו שמחה יעשו בצאתו בלא פגע 


",12215
VC48-D_6F68C3CC-1FE7-4A24-BA9E-540859488950,בורא עולם,22,48,46,"בורא עולם יוצר אדם מכין מזון לכל בריותיו 

ארץ עשית שלחן ערכת תורה וברית חלקינו נתת 

עירך תבנה ביתך תכונן בית מקדשך תנחמינו בימינו

",138
VC48-D_0DCA887D-CD55-4FCA-B1B1-0323D8951752,אספר גדולות,22,48,46,"אספר גדולות עושה גדולות שח ויפעל מעשיו לעולם 
אימץ דוק לכס ותבל להדום אור גילה ליום ואופל החביא לנשף 
 
בירר רקיע לעמוס פלגי מים ויתרם הניס לנבך ולהדשיא שיח ועשב 
ביהק עולם במושלי יום ולילה היות לפקד ימים ולרגעי עתים 
 
גאון בריחי תהום ודגת קשקשת רמש ובני רשף השריץ במי שועל 
גם באדמת חלד עש יצורים לרוב והעלה ללב עשות אדם לרדות בכל 
 
דמהו בצלם העטהו כבוד והניחו בחופת יקר והורהו ציו לבוחן 
דיבק לו עזר מינו ולא זרה הסיתה זוחל עפר ור ש ת פר שה לעופר 
 
הפסחו פעמיו וטרפו עפר היא לעצב והוא ליגע והכל לרקב
 הורגלו ליצר ושבו לתשוקה וצאצאיהם היו לעובד ורועה 
 
והובילו שי לבוחן לבבות ושע ברך וקץ ברב ושיחת אח ברצח 
וזעק דמו לאל ונענש הורג ונתודה על פשע ונתמגן באות לישע 
 
זרע דור שלישי לצלם הוחל קרוא בשם ונוקם לצריו החל קרוא לים 
זדו אומרי לאל סור עד נמחו במים ומצפוני בסך קמו משפחות חלד 
 
חשבו בוגדים עלות לעב ונופצו ואב מעיר בצדק בסודם לא בא 
חיבר פושעים לחי עולמים וניסהו זה בעשר עשות בן שי ולא אט 
 
טלה הושלם לחרב וליקוד אש יה יראהו אפר בעת תצר לנו 
טובו משכנות תם ובם נסתופף ונמצא בכל עת צורו למשגב 
 
יקר שמו למעלה וכיחש לו שר ושיבר לפניו חרב ורשפי קשת 
יופי מטות עוז צצו מחלציו בם למלך ולחוזה לשרת ולכהן 

כבירי שבט יעלסו בגורל איש כח לבית אב סגן כחוק מלואים
כהון ילמדוהו תחכמוני שבת להכין ביום זה עתים לכל פועל 
 
לדם לרקח לנירות להגיש בראש ורגל סדר זבחים ומתודה בערב צום 
לעת ערב יורעב פן יישן וייקר ונשבע לשרי מטהו פן יהתל 
 
מכים באצבע משוררים לעוררו עד נחלק לילה ואוספו ברורים 
מצביעים פיס מי ירים דשן שני לערוך חדשים לקטרת 
 
נמו ברק נוגה ופשט וטבל ועטה שמנה וקדש עשות כבש 
נטל דם וזרק והקטיר והיטיב והעלה ראש ונתח מנחה חבתים ונסך 
 
סר לבית פרווה וקידש וטבל ועטה בדים ועוד נתקדש 
שש כגבור לארח בגשתו אצל פרו וסמך שתי ידיו עליו ומתודה 
 
עד שער היסוד בא ושם שעירי עם והגריל עליהם לשם ולגזרה 
עתדם בשני זה לטבח וזה לדחי ונגש שנייה אצל פרו להתוודות בעד עצמו ומטהו 

פנה לטבחו ודם ימרס פרח והוא במחתת אודם חת גחלי אש 
פסע וחפן ממגס לתוך כף ונטלה בשמאל וקם בין בדים 
 צבר כלי קטרת ונתעשן בית ושיווע בהיכל בקוצר בית זבול 
צלח קחת דם ושב למקמו והצליף אחת למעלה ושבע למטה במספר 
 
קידם וזבח שעיר עם ועשה לו כדם פר וכן משניהם יזה בהיכל על הכפורת 
קרב למזבח פז וחטאו בדם תערובת וארבע סביב ושבע על טהרו 
 
רגיל משלחו לצוק ובא להקטיר חלב חניכיו ישרפו בחוץ עור ובשר ופרש 
רץ ושינן כסדר וקידש וטבל ועטה שמנה ועוד נתקדש 
 
שי יעש עולות ופשט וטבל ועטה בדים ועוד נתקדש 
שובב כלי קטורת וקידש וטבל ועטה שמונה ועוד נתקדש 
 
תמיד לניחוח הגיש לעת ערב ותימר מרקחת בין נתחים לנסך 
תכלית כל פועל הטיב והדליק נירות וקידש עשירית ועטה כלי הון 
 
תרנן עדה לקראת ציר אמת כי חפץ יוצרם בידו הצליח 
תמימים ישרים לנווהו ילווהו יחד ישמחו בטוב בצאתו בשלום בלא פגע

",2611
VC48-D_5868EECA-51DD-455F-ABEA-7013E26DBBE4,אפתח פה ברנן,22,48,46,"אפתח פה ברנן אהלל לשם פה בשפתי רננות גודל אתן למלך 
גודלו אשנן בקהל ועידה דבריו אמונה והוא לעולם מלך 
הלוא הוא נותן מענה לשון ולכל אשר יחפוץ יטה לב מלך 
זכרו לדור דור שנותיו לאורך ימים חי הוא לעולם ואין כנגדו מלך 
טעם אמתיק לו בחיך וגרון יהגה לשוני צדק תהילות מלך 
כל עצמותי וחדרי קרביי לשם קדוש אהלל כי הוא לעולם מלך 
מענה אשאלה מנו ולא מאל אחר נפשי ישובב בנחת לגדל מלך 
שפתיי תבענה חן ותחנונים ענות סיח בפי בסוד נועם מלך 
פועלו אשנן בפה ובלשון צדקו אגיד כי הוא לבדו מלך 
קרביי וכליותיי זמר יביעו רנן יתנו לו כי אין זולתו מלך 
שיר חדש אשיר ליוצר בראשית תחילה אמתיק לו כי ממנו מענה לשון

",599
VC48-D_D3FE22C8-5C7E-4FB9-B9DA-B709FB584163,אז בדעת חקר,22,48,46,"אז בדעת חקר בבינה יעץ בערמה זמם בשכל התבונן 
אפס אין בלתו וכי במי נועץ ואין עימו זר להפיל דברו 
 
באחת בימין טיפח מעונו ונחשב כנישא אך הוא נשא 
בלבדו הוא אדון רבותים מלך על צבאיו ועמו המשל 
 
גם יסד ארץ הדום והציב גבולות והוא ממלא ארץ ואתו מקום 
גריה שוכניה הלוא כחגבים רוזניה נדיביה יחשבו כאין 
 
דיבר והאיר וחילק בקו אור לעבודה ואופל למנוחה 
דוברם ינוסו זה מפני זה ובם יתברך מגיה ומחשיך 
 
הביט יוצר והנה קרים מכסים מראות את כבוד מעשהו 
החצים ברקיע והם תלויים באומר ומהם יגשים ופלג בל יחסר 
 
ובם תעשה רוח סערה דברו במים תיכן כצמר כאופר וכפיתים 
ויתרם הניס לנבכי מצולה דברו ברוח למו עד יקראם 
 
זבד חלד בדשא ועשב מזריע זרע לימדם להוליד כל פועל 
זכר עשה בם לנפלאותיו נצח קציר ביום זרע ובציר ביום נטע 
 
חישב להעלים אור ועמו ישכון ואיך ימששו באופל יצורים אשר יצר 
חק לפיד ליום ונירות לאישון נתיבם יכירו גבול בל ישיגו 
 
טסי סנפיר ודאי כנף במאמר פיו פרצו לרוב 
טוב התווה אוכל לעם אשר יבחר והכל כירק עשב לכל אשר ימאס 
 
ייתר ביושב וגם בנשייה המון רומסי רגל וזוחלי עפר
יידע בם מקרין ומפריס לארוחת מלך ופתבג צבאיו 
 
ככלותו עד לאין מחסור כמלאו ספק ואין מאומה נעדר 
כר אותו כי טבח טבוח ושולחן ערוך ואין מי ידושן 
 
לימד אורח ענווה ונועץ בנשמות יצורים ויושבי נטעים 
לרקם גולם בצלם מוראו לגדלו לחסרו מעט מאלוהים 
 
מזריח מעריב מרדים ומקיץ מטריף ומרעיב מרומם ומשפיל 
מביט לאחורו צופה לפנים מבין מה בשחק ושר מחקרי ארץ 
 
נסך והקיפה ויסד שאר סיכך בגיד ועצם וייקרם עור 
נפח נפש ויצק רוח הצית נשמה ויבער נר 
 
סיכל מילאו דעה איסמו ודת שש מצוות לפניו ערך 
שח אל תמיתך תאוות עץ דעת מואס בחיי עת עת חשוק בחיי עד 
 
עליו שקד לבל יהי ערירי אעשה עזר אלמד דרך גבר בעלמה 
עידנו שנה שיכרו תנומה ועצם מצלעו הכין לאידו 
 
פח שם פתן לרגלי פותה והיא משכה לפתי יחד למדחפות 
פתגם אלוהיו לא אבה לשמור עשה רצון יצר ולא רצון יוצר 
 
צאנן עמדו חשופי נבלות והומר כבודם למעטה נובלת 
צפע הושת למכה בלשון כמכת פעמיו סולף מאכלו 

קדר ולא לן במסוכת עדן כי ביום חתונה הודיע איוולת 
קושי משבר החזק ללידה עצב ומות לכל יצור וציה לחרול 
 
רחש יצרו לרבע תשוקת אשת והבכירה משדד ומשנהו רועה 
ריצוי תשורה ליוצרם הובילו בכור ממותר וצעיר מפטר 
 
שדי קץ ברב ונרצה בצעיר וקנאת אכזר שיחתה אח ברצח 
שומע קול דם ענשו ושווע ומגנו 
 
תאב עוד לרבע והעמיד לו זרע מעמיד יחס תולדות נרצח 
תחילה לפושעים הוקמו בני שת וקראו בשם אלוה ללא אלוהים ואבדו 
 
תבל העצימו עשירי שלו דברו לאל סור מה תטיב לנו 
תועתעו בבוז כלפיד מזהיר כזרים ולא כבלי כבעלי דעת 
 
שופט התיר צרור עבי מים וביקע מי תהום עליהם ונופצו 
שפע אדמה בצדיק ונוויהו ובמעט מספר נצורי תיבה 
 
ריצה אלוהיו בניחוח ונשבע שלא להכות וקשת שם בעב מעבור מי נח 
רצו לקנן במעלה תושבי מטה ואל שוכן מעלה הפצם מלמטה 
 
קרב ויאת רע מרחוק רפא ארוחת משפחות האדמה 
קידם והבין מי אדון לארץ ומי מושל בשחק ומנהיג צבאם 
 
צעדי צולעים כונן במישור לבל דרוש למתים בעד החיים 
צורף באש ונרדף במלחמת האומר לו לך לך לעד סגבו 
 
פרי החניט לו מפריח יבושים בחנו ונס בו לשי ולא אחרו 
פדאו בנסבך בקרן קחת לאבות צדק ולבנים ישע מנוגחות קרן 
 
עוקב בבטן אז קרוא בשם כי בו גדלו גדודים לגאה 
עוז דת שינן במושב אהלים ואל חק לניניו מורשה עוז 
 
סר חינן לרום וצר הוכחש ממנו כבטיחות אומן ניצב עליו 
סיברו קדומים ליופי פירותיו והוא נשא פרי כברכות הוריו 
 
נמנים במספר כמזלות רקיע ואין למו מספר כאין לגדודיו 
נגלה סוד לאם בבן השלישי בזה ילווה אישי דברה צנועה 
 
מרצה אב לבן בריצוי פועל ידיים ושם קטורה באף וכליל במזבח 
מכרם ידידי אשר בקרן בן שמן צץ מפריח בגפן שלשת סריגים 
 
לנגיד מהם נגלה בסנה לצוען לשעל לציוה 
לנבואת אשת מחולת מחנים רצה באר וריותה צמאים 
 
ברית לקדושיו היות לו משרתים 
חלקם לנצח ומיתר שולחן מלכם
 
ישבו על פתח אוהלו שבעה ברחיצות ידיים וקידוש ושמן 
יומנו קם טרם הוקם אהל וכן לדורותם טרם יום עשור 

טהורי שבט יפילו גורל מי יעלה בראש היות גביר אחים 
טירת גירות מעונו בקדש להסתופף בם חוק מילואים 

חולפיו יכינו כהן משנה פן ותופר עבודה 
חניכיו יזו עליו מי טוהר כי תמור דמים ניתנו לדורות 
 
זה יחלוקו חצי יתר הניחוח ולא חלק כחלק ממכר אבות 
זבחי שבעה וחפצם יעשה בדם ורקח ונירות וראשון בראש ורגל 
 
וזקנים יסובבוהו וישננו יחד בחוקי עשור 
התיכון זבחי היום לפניו יובילו 
 
הן אות לה וישם 
הלא בנפל ערב טרפו ימעיטו לא יישן פן יקרה קרי 
 
דבקיו יחברוהו ובעלית רקח בשם ישביעוהו 
דת אל תשנה אל תקטיר כי אם לפני אדון נסתרות 
 
גועש בבכי כי נחשב לפתי והם פן ירשיעו חף מעוון 
גש לדרוש שכל כחכם ונבון ולפני גדולים אל יגביה לב 
 
בהיות לבו צפון משכל בהגיה כתבי קדש בפה יעסיקוהו 
בער אם יהיה ולא למד לקח בשיח מלכי קדם לבו יפיגו 
 
אם תגבר עליו שנה וביקש להתנמנם בחיך נועם צרדה משוררים יעוררוהו 
את קול שאון מעיר ישמע ותפרד שנתו עד יחצה לילה 
 
אצילי שבט זאת היתה למו קודם בכישרון כוח לקחו מצוות 
אבירים שרו הדיפת שבר והכינו פייס מי ירים דשן 
 
במה השחר ועל דישון מזבח פנימי ונירות 
במעשה הקטרת להפיס לנחול בברך יי חילו 
 
גבר הפקיד שלח ציר והוא ייתן אומר אם ברק נוגה 
גדולה יעשו לגדול מאחיו ויפרסו מסך בינו לבין עם 
 
דילג וטבל בחוץ ועטה שמונה ומיהר וקידש ידיו ורגליו 
דבק בתמיד קרצו כציווי ואחר ימרס אך הוא יקבל 
 
התיז דם והיטיב נירות והעלה נתחים חבתים ונסך 
הביאוהו לפרווה לבית טבילת קודש ויפרסו מסך בינו לבין עם 
 
וקידש עוד ידיו ורגליו פשט וטבל ועטה כלי בד וקידש 
וניגש אצל פר אשר מהונו העומד בין האולם ולמזבח 
 
זיו פניו יפו העם פני פרו גש וסמך ידיו עליו בכובד 
זדונות יגלה שגגות יודה ובעדו ובעד נויהו יכפר 
 
חש לשער איתון שהוא צפון למזבח וסגן וראש בית אב מפו ומפו 
חלשי פז שם ימצא בכלי מוכנים צד שעירי עם 
 טרף והעלם בימין ובשמאל זה חקוק לשם וזה לגזירה 
טוב לב ומשוש ינתן לדור בעלות בימין גורל שעיר עם 
 
ישמיע לו סגן הגבה ימינך בעלותו ביד הימנית 
יען ראש בית אב הגבה שמאלך בעלותו ביד השמאלית 
 
כהנתנם יאמר לשם חטאת ויתוים בשני לזבח ולהרי צוק 
כדברו בא לו אצל פרו שנית להתוודות בעד עצמו ומטהו 
 
לשחטו צווה ודם הזחלי לכלי ואחר ימוגגנו ברובד ההיכל 
למזבח עלה לצד פני מערב וחתה בוערות מלוא מחתת אודם 
 
מטה ברובד עזרה נתנה ויוציאו לו כף ומגס קטורת 
מגדישת דקת הדק מלא חופניו ונתן לתוך כף 
 
נטלה בשמאל ומחתה בימין העמיס כובד ימין על שמאול 
נכנס בהיכל והכניס בפרכות בא מצד ומש בקיר צפון 
 
שם פניו לדרום ובא עד חצי בית בעוד ארון שם בבדים פגש 
סילק פרוכת לאחריו ברוב כוח נחלץ וניצב מול 
 
על אבן שתייה הכין מחתה ושם סמים בכלי ותימר עשן 
עקביו הצדיד ויצא לאחור ושיווע בהיכל בקוצר פן יובעת עם 
 
פרח הממריס הגיש דם פר ושב ונתייצב נוכח הכפורת 
פעם למעלה במצחה ושבע למטה בפניה במספר הזיות באצבע יצליף 
 
צעד נתנו בכאן ושחט שעיר עם ובא ועשה לו כמשפט דם פר 
צעדו נתנו בכן והמירו בדם פר וחוץ נתייצב מול הפרוכת 
 
קצב מעשה פני עשה בחוץ וכן בדם שעיר ובללם בעקב 
קרב למזבח זהב וחיטאו וריבע קרניו ושבע על טהרו 
 
רגיל ועיתי משכו לשלחו עמוס עוונות עם ופשעיהם 
רצון חלבי פר ושעיר והקטיר וישרפו אחרים לחומם במפקד 
 
שילח שעיר לראש המדבר שינן סידר יום במכתב על פה 
שמונה בירך וקידש ופשט וטבל ועטה שמונה וקידש 
 
תוכן מוספי יום הכליל וקידש וטבל ועטה כלי בד וקידש 
תאר לפנים והוציא כלי קטורת וקידש ופשט והכמין כלי בד 
 
תכלית חמש טבילות השלים וטבל ועטה שמונה וקידש 
תמיד ערב עשה כחוק הראשון והקטיר פרס קטורת בין נתחים לנסך 
 
תמו העבודות והבעיר נירות וקידש עשירית ופשט כלי פז 
תלבושת הונו צעיריו החישו לבשם וליווהו יקרים לנוויהו 
 
תן לנו מופת באזניו יאמירו במה נדע כי יכופר עוון 
תקוות חוט שני הלבינה ציר הנאמן לשולחיו יען

",6970
VC48-D_50408AFB-9BA2-4FCD-BFA0-2021B580CE67,אנוסה לעזרה,22,48,46,"אנוסה לעזרה אמצא נגדי אל קרוב לי בעת קוראי בקול 
אשר בעדת אל בקרבי ניצב ופה במקדש מעט אצפצף לו בקול 
 
בקרני דרשני שה פזורה אני נגזזתי ונאלמתי בלי להרים קול 
באמור גוזזי נדחה היא שומרה וצלה לא ישאג קול 
 
גלתי שיח בחוקיו וחכי ערב הטה אזן ושח השמיעני קול 
גז וברח מני כעופר על הרי בתר בבקשו דת ואות במשכנותי ואין קול 
 
דילג מבתר לבתר השיבהו אולי ישא פניך עקב שמעך בקול 
דרוש טובה למו וראה שה מוריה אלם פיהו יהי צדק ללא שמעה בקול 
 
הסר מחלק ידיים שעירות הוגה בתחנונים כי לך הקול 
הושע כי לא תשכח עדות מפי זרעו לא יסוף קול 
 
וחוזי ומליצי הם בני אמי ואז ניחרו בי למען אשמע קול 
ועל משמרתם יעמדו ויזעקו וגל להם סוד והוא יענם בקול 
 
זה חמק מני אסובב ואבקשנו בכל מקום הוא אנה אשא קול 
זכר דודי למטה אדיר במרום מלא כל הארץ כבודו למעלה קוראים קול 
 
חיילי מים אשר בם שבילו דברו תמונה לא ראינו זולתי קול 
חיפשתי ישימון היש ואמר אין קדם תתו עוז בעתתני קול 
 
טהור דלג הרים ועבר וממעון הר מור אז נתן קול 
טמאתי ידידות שכנו ועלה ליום כסא יבוא באזני קול 
 
יקרתי בעיניו ונלווה לי בשבי עמו אנכי אז הבטיחני בקול 
ירד בשנער ושם כס בעילם והשמיע כארי וכנחש קול 
 
כלה מני דוב כהתרפא ממלאכת חק במכתב ויעבר קול 
כבש לי ארבעה ראשי נמר וגם אני בהודיות סלה אשמיע לו בקול 
 
לחית קנה אז מכר ארץ ומי לי בשמים אז הרימה קול 
לאלוהי ישעי משני ברזל שועתי ומרגל עב טיט הצרחתי קול 
 
מדת קצי לא הודיעני מתי בארצי תור ישמיע קול 
מיודעי ספר סתם קצי לבל דעת צופי עת ישאו קול 

נא הבט וראה עניי ומרודי אין לי מכיר למי אשא קול 
נצח אקוה כי לא יפול דבר ממקשיבי דממה וקול 
 
שוש ישיש לבי בקרבי בשמעי דודי דופק על פתחי בקול 
סלה ישימיני כחותם על לב כאז תחת התפוח עוררני בקול 
 
עיליתני אל על כל בנות כי בעבורי בחורב תתה קול 
על כל אלוהים מאוד נעלתה נצח תתעלה בתרועת קול 
 
פעה ממדבר צפור ממצרים ויונה השמיעה מאשור קול 
פקוד ציפור בית דרוש יונת אלם תקע למו בשופר ושרוק למו בקול
 
צור חוקים מני לבל יעופו כנשר ובל יכנפו משמיעי קול 
צרופה אלמד ועיניי למורי כאז ציר מדבר ואל משיבו קול
 
קרב קץ בא עת משפט קם מליץ יושר להתחנן בקול 
קודש חודש והוכן מועד אתקע בשופר ויענה לי בקול 
 
רגש מקבר צווחה מסלע בתת יבשי עצם מעפר קול 
ראו נס בהרים וקול שופר בארץ להשמיע רנן מדמומי קול 
 
שגג לב הותל עוד בל יטנו בלי להכביד אוזן משמוע בקול 
שובב לי כקדם דת מורשה אשר בה עלפוני בלפידים וקול 
 
תבונה הפיק איש נבון דבר וחק נועם זמירות בנעימת קול 
תהילה יתנו אז לכל השמיעו לאל מושל בכל ימתיקו בקול 
 
תחת בני ציון בני יוון שחו הברקתה חצים ותהומם בקול 
תרעם לבוזזי תתקע בשופר בסערות תימן אז ילך קול

",2411
VC48-D_D691A026-2E0D-45D7-A535-AE66FD1AB15D,אפחד במעשי,22,48,46,"אפחד במעשי אדאג בכל עת אירא ביום דין בבואי לזכרון 
אדרוש לחנון אחלה לרחום אחנן לחק לי יום זכרון 
 
בבאי למשפט במי אשען ומי יחפש לי צדק לזיכרון 
באבות בטחתי ופעלם אכלתי הם היו לי קדם לזכרון 
 
גברה זרועי כשח מחני נא לבל ימח מני שם וזכרון 
גבר אם יעמד לפניו היועיל בעת יבוקש מני זכות לזכרון 
 
דצתי בלובש אפוד וחושן המשפט אשר בם הוחק שמי לזכרון 
דלג במחתה עד יעצר נגף בגשת זר מכהן יקוד לזכרון 
 
הביטה אל בעמדי לפניך אין בקרבי אנוש תוי לזכרון 
היש מי יפלל וישיב חימה ויוחק לדורות שמו לזכרון 
 
ומי שונא בצע ידבר ענו בי ויען ויאמר עד אדון לזכרון 
ובטלה חלב יכפר בעדינו וכנגד שני עפרים יעל לזכרון 
 
זעף ויראה ויאמר תהי ידך בי אשר כלב אלוהיו חשוב לזכרון
זעק והשיב חרב אל נדנה והושת לו כשמש כס לזכרון 
 
חכיתי בעת עוצר לפותח וממטיר כמשיב רוח לילד אבוד מזכרון 
חי לראות ברית בדברו קנאתי כי עזבו עם ברית לזכרון 
 
טרם היה לי מכפר פנים מנחה הולכת כשוחד לזכרון 
טרף נרד וסמים למיסב חדריו דם וחלב לניחוח ולחם לזכרון 
 
יוצגתי על גחלי ריקה כי לא אלמן שתי לזכרון 
יה אבטח בך ולא בנדיבים כי הם בקבר ולנצח שמך לזכרון
 
כל אלה סמכוני ורחמיך בקשתי לולי הם תמתי ואיני זכרון 
כי הם בזרוע עדיך לא באו רוממתיך בפיהם שמו לזכרון 
 
ליום זה נכמס סכם חשבונות תחלה לימים וראש לזכרון 
להקרא בו כתב עט ושמיר גלוי ובאר וידוע לזכרון 

מות וחיים שלום ומלחמת צחצחות ושובע באו לזכרון
מעללי גבר ומספר צעדיו נשכחו מאנוש ולאל לזכרון 
 
נסתרה דרכי מי יוכל שיח לשווא נכתב לי חטא לזכרון 
נגד פני גבר מעשיו יוכיחו ויענה כחשו עד לזכרון 
 
שיחו מזימות אל יחד כל בני איש עוברי תחת שבט כצאן לזכרון 
סוגר דלת בעד תמימים בזעם עד בא קצם צאת לזכרון 
 
עשה פלא לחיים לבל יהו כמתים היש אמתיך בקבר זכרון 
עודדת אז בפעל עודדנו בלא פעל הלא לנפלאותיך תעש לזכרון 
 
פנה אלוהים ביושבי גנים מקשיב לנדברי בדת לזכרון 
פעלם לפניך ושכרם אתך אכלי לחם העצבים בספר זכרון 
 
צצו שועלים מחבלים כרמים להכרית מגפן שורש וזיכרון 
צררום בפרך נאקו ונושעו בכושר הררי קדם הוחק לזכרון
 
קדם בנתה לדורות ואין בהם חפץ חלפתם ואיבדתם מהיות לזכרון 
קחתה דור מאלף אמריך הנחלתם למענם בכל דור חקתה לזכרון 
 
רם חשק מאד בכלת נעורים הרוגיה וענייה באו לזכרון 
רצה אחריך בגיא ציה וצלמות אהבת כלולתיה תעש לזכרון 
 
שיחתו עם אל שאת שמצה בקמיהם שם פסל ולא אל שתו לזכרון
שוכלו כמעט רגע לולי קם בפרץ מעורר שבועת ברית זכרון
 
תעבתה מאז עדת כל אומים חשקתנו מהם עדות לזכרון 
תמור כסף נמאס דור נשכח קחתה קנינו שנית כי שוכחנו מזכרון 
 
תר איש תם במי זרעו יכונה שכל ידיו לאות לזכרון 
תרפק משול אפרים בשעשוע הלא בכורי הוא חקתה לזכרון

",2405
